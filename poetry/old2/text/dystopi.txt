Låt mig berätta om en dystopi
En framtid som aldrig får komma att bli
Tänk dig en värld där vi slåss mot varann
Där överlevnad är upp till varje man
Där granne är synonymt med konkurrent
Vad är det som fått all den skit att ha hänt?
Tänk dig en värld utan vatten och mat
Utan transport, utan snack eller prat

Vädret har ändrats och isen har smält
Vattnet har stigit och höghusen vält
Orkaner har blivit till vardaglig vind
Gruset i luften gör varje man blind
Solen har slagit hårt mot allt land
Allting är torrt, varje dag en ny brand
Inte en åker ger tillräcklig säd
Låter det här som en underbar värld?

Låt mig berätta om en utopi
Nämligen världen vi än lever i
Där det ännu finns möjlighet att sätta stopp
Där vi ännu kan leva på tro och på hopp
En värld där vi alla älskar varann
En värld där vi alltid räcker en hand
Jag frågar oss alla om vi kan se till
Att nästkommande får den värld som de vill