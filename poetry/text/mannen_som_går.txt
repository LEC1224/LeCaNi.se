En helt vanlig dag i en helt vanlig skog
En man som av vardagen hade fått nog
Han drömde sig bort från sina besvär
Han drömde sig bort från mannen han är
Han sa till sin fruga att nu är det så
Att jag ska lämna min åker och börja att gå
Och uppriktigt nog tog han sitt pick och pack
Tog på sina kängor, sa adjö och stack
En flykting i sitt hemland, en stig utan spår
Det här är en saga om mannen som går

Han traska' längs vägen med stålsvetsad blick
Ut ifrån byn med stolta steg gick
Han fortsatte bortåt och längre därtill
Han lovade sig själv att aldrig stå still
Med grus under sulan och solen i skyn
Blickade han bakåt men såg inte byn
Och dagarna flödade i harmoni
Och mannen som vandrade kände sig fri
Med glädje och spänning och vind i hans hår
Fortsatte resan för mannen som går

Snart trött på Skåne en idé han fick
Och mot Nordens toppar hans resa begick
Det gick flera nätter, det gick flera dar
Med hundra mil gådda fanns hundra mil kvar
Och vid varje vägskäl fanns nya beslut
Och vandringen verkade sakna ett slut
Genom vårt land mannen gick där så nöjd
Tills bergen runt om drastiskt växte i höjd
Gång blev till klättring och terrängen blev svår
Men inte stoppade det mannen som går

När han drömde sig bort från sina besvär
Drömde han alltid precis om det här
I magiska dalar med jokkar som rann
Vandrade ännu en enveten man
Småningom började sulan bli svag
Och så sluta' vandraren vandra en dag
Hans fötter de värkte när dagen blev kväll
Han vände sig om men han såg bara fjäll
Inte kunde han följa sitt spår
Så sluta' resan för mannen som går

Han lade sig ner i sitt hemgjorda tält
Och tretton dar senare dog han av svält
Och skyddad av fjälltoppar ruttnade han
Och sakta med säkert mannen försvann
Aldrig mer får han träffa sin fru
Och med facit i hand kan man fråga sig nu
Var det fel att leva som nomad
Han gav upp sitt liv men det gjorde han glad
Han dog i förtid men läkte sina sår
Och i himlen vandrar än mannen som går
